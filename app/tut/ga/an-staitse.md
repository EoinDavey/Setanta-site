---
title: An Stáitse
next: roghanna
next-text: Roghanna agus Cinntí
prev: cad-e-riomhchlaru
prev-text: Cad é Ríomhchlárú?
---

# Gníomhartha

Le tosú ag tarraingt cruthanna ar an stáitse, is gá dúinn féach ar **gníomhartha**.

Chonaiceamar cúpla gníomhartha cheana féin, ba gníomh é `scríobh`{.setanta}, chomh maith le
`codladh`{.setanta}.

Is luachanna speisialta iad gníomhartha a sheasann do rudaí casta is féidir leis an ríomhaire a
dhéanamh. Sa chás `gníomh`{.setanta} mar shampla, is é an rud casta ná téacs a scríobh ar an gconsól
agus sa chás `codladh`{.setanta}, is é ag fanacht ar feadh am éigin.

Amach anseo, feicfimid conas ár ngníomhartha féin a chruthú, ach anois feicfimid ar an caoi is
féidir linn iad a úsáid.

## Glaoigh Orm!

Nuair a bainimid úsáid as gníomh, deirimid go bhfuilimid **ag glaoch** air. An cuimhin leat an caoi
a d'úsáideamar an gníomh `scríobh`{.setanta}?

```{.setanta .numberLines}
scríobh("Scríobh mé ar an gconsól")
```

Nuair a léann [[léirmhínitheoir|interpreter]] *Setanta*
"`scríobh("Scríobh mé ar an gconsól")`{.setanta}", glaonn sé ar an gníomh `scríobh`{.setanta} agus
tugann sé an téacs `"Scríobh mé ar an gconsól"`{.setanta} dó.

Tugaimid [["**argóint**"|argument]] ar an téacs idir na [[lúibíní|brackets]]. Sa chód thuas, is é
`"Scríobh mé ar an gconsól"`{.setanta} an argóint do `scríobh`{.setanta}

Sa chód a leanas, is é `2000`{.setanta} an argóint do `codladh`{.setanta}.

```{.setanta .numberLines}
codladh(2000)
```

Nuair a ritear an cód seo, tugann an ríomhaire `2000`{.setanta} don gníomh `codladh`{.setanta} agus
ansin glaonn sé air. Ansin fanann an léirmhínitheoir ar feadh dhá soicind.

### Níos mó argóintí

Is féidir le roinnt gníomhartha i *Setanta* [[glacadh|accept]] le níos mó ná argóint amháin. Nuair a
tugaimid níos mó ná argóint amháin do gníomh éigin, bainimid úsáid as [[camóg|comma]] ("`,`") chun
iad a [[scaradh|separate]].

Mar shampla, is féidir le `scríobh`{.setanta} an oiread argóintí agus is mian linn a ghlacadh, agus
scríobhfaidh sé gach ceann ar an gconsól le spás eatarthu. Bain triail as anseo:

{{{
scríobh("An-chéad-argóint", "An-dara-argóint")
}}}

Ní féidir le gach gníomh an oiread argóintí agus is mian linn a ghlacadh. Glacann an gníomh
`codladh` le argóint amháin, ní ghlacann sé le aon méid argóinte eile.

Is féidir le roinnt argóintí 0 argóintí a ghlacadh.

## Dúshlán

Anois triailimis ár n-eolas ar gníomhartha!

Seo é cód a úsáideann `scríobh`{.setanta} chun "Is aoibhinn liom Setanta!" a scríobh. Athraigh an
cód ionas go fós scríobhann sé "Is aoibhinn liom Setanta!" ach baineann sé úsáid as ceithre athróg
ina ionad athróg amháin.

{{{
scríobh("Is aoibhinn liom Setanta!")
}}}

[[Cliceáil anseo le haghaidh an freagra|scríobh(&quot;Is&quot;, &quot;aoibhinn&quot;, &quot;liom&quot;, &quot;Setanta!&quot;)]]

## Torthaí

Nuair a glaoitear ar roinnt gníomhartha i *Setanta*, tugann siad luach éigin ar ais. Tugaimid
[["toradh an ghnímh"|result of the action]] ar an luach sin.

Seo sampla beag chun a bheith níos soiléire: Tá gníomh `uas`{.setanta} ag *Setanta*. Is
[[giorrúchán|shortening]] é `uas`{.setanta} ar "uasmhéid".

Cad a dhéanann `uas`{.setanta}?. Glacann `uas`{.setanta} le dhá uimhir agus tugann sé ar ais an
ceann is mó.

Mar shampla: Is é `3`{.setanta} toradh an [[tsloinn|expression]] `uas(3, 2)`{.setanta}.

Is féidir linn toradh ghnímh a chur in athróg, mar seo:

```{.setanta}
is_mó := uas(3, 2)
```

Sa chás seo, Beidh `3`{.setanta} luach an athróg `is_mó`. Bain triail as:

{{{
is_mó := uas(3, 2)
scríobh(is_mó)
}}}

Bain triail as luachanna difriúil, mar shampla, cad a scríobhfadh an cód dá gcuirfeá
`uas(100, 200)`{.setanta} in ionad `uas(3, 2)`{.setanta}?

*Tabhair faoi deara gur féidir linn `scríobh(uas(3, 2))`{.setanta} a scríobh, ag úsáid toradh
`uas`{.setanta} díreach mar argóint `scríobh`{.setanta}*.

### Sampla

Sa réamhrá, chonaiceamar an cód seo:

```{.setanta .numberLines}
ainm := ceist("Cad is ainm duit?")
scríobh("Dia duit", ainm)
```

Anois is féidir linn a thuiscint cad atá ar siúl.

1. Ar an gcéad líne, úsáidimid an gníomh `ceist`{.setanta} chun "Cad is ainm duit?" a scríobh ar an
   gconsól.
2. Scríobhfaidh an úsáideoir a ainm sa chonsól, tabharfaidh `ceist`{.setanta} an ainm ar ais mar
   toradh agus stórálfar an toradh san athróg `ainm`.
3. Ansin, úsáidfear an gníomh `scríobh`{.setanta} chun "Dia duit" agus luach an athróg `ainm` a
   scríobh.

Bain triail as arís!

{{{
ainm := ceist("Cad is ainm duit?")
scríobh("Dia duit", ainm)
}}}

**Déan iarracht an ríomchlár a athrú chun aois an úsáideoir a scríobh freisin.**

# Gníomhartha stáitse

Anois tuigfimid gníomhartha, dá bhrí sin is féidir linn tosú ag úsáid an stáitse faoi dheireadh.

Úsáidimid gníomhartha le haghaidh [[cruthanna|shapes]] a tharraing agus an stáitse a athrú. Tá go
leor [[gníomhartha stáitse|stage actions]] ann is féidir linn a úsáid.

Ar dtús, féachfaimid ar ár gcéad gníomh stáitse "`ciorcal`{.setanta}". Le `ciorcal` is féidir linn
ciorcail a tharraing ar an stáitse. Chun an gníomh seo a fháil, is gá dúinn é seo a scríobh:

```{.setanta}
ciorcal@stáitse
```

Níos déanaí foghlaimeoimid cad is brí leis `@stáitse`{.setanta}, ach faoi láthair bogaimid ar
aghaidh.

Bain triail as an cód seo:

{{{s
ciorcal@stáitse(200, 200, 50)
}}}

**Tabhair faoi deara anois gur féidir leat na [[táib|tabs]] a úsáid chun athrú idir an consól agus
an stáitse**.

Anois ba chóir duit a fheiceáil gur tharraingíodh ciorcal dubh ar an stáitse.

![Ag tarraing ciorcal dubh](../en/assets/circle-black.gif)

Ach cad is brí leis na argóintí "`(200, 200, 50)`{.setanta}"? Caithfimid foghlaim faoi
[[comhordanáidí|coordinates]].

## Comhordanáidí

Is [[péire uimhreacha|pair of numbers]] iad comhordanáidí a [[shonraíonn|define]] pointe éigin ar an
stáitse. Tá péire uimhreacha [[ar leith|unique]] ag gach pointe ar an stáitse. Mar shampla,
ciallaíonn an péire (0, 0) an [[cúinne ag barr ar chlé|top-left corner]].

Ciallaíonn an chéad uimhir cé chomh fada ón taobh clé atá an pointe, agus ciallaíonn an dara uimhir
cé chomh fada ón bharr atá sé.

Mar shampla: Chun an pointe (10, 20) [[a shroicheadh|to reach]], tosaigh sa chúinne ag barr ar chlé,
bog 10 [[aonad|unit]] ar dheis agus 20 aonad síos.

Tugaimid "an [[x-comhordanáid|x-coordinate]] ar an gcéad uimhir sa phéire, agus tugaimid "an
[[y-comhordanáid|y-coordinate]]" ar an dara uimhir.

Nuair a ghlaoimid ar an gníomh `ciorcal`{.setanta}, tugaimid 3 argóint dó. Is é an x-comhordanáid an
chéad argóint, is é an y-comhordanáid an dara argóint, agus is é an [[ga|radius] an tríú argóint.

Anois féachaimis arís ar an slonn `ciorcal@stáitse(200, 200, 50)`{.setanta}. Nuair a ritheamar an
[[ráiteas|statement]] sin bhíomar ag iarraidh ar an ríomhaire ciorcal a tharraingt ar an stáitse,
leis an [[lár|centre]] ag an bpointe (200, 200) agus le ga 50.

![Comhordanáidí an chiorcail](../en/assets/circle-coords.png)

Ach cad iad na aonaid seo? Cé chomh fada atá "200 aonad"? Faraor, ní ceist simplí é sin,
[[braitheann sé|it depends]] go mór ar mhéid do [[scáileán|screen]]. Áfach, is féidir leat
[[leithead|width]] an stáitse a fháil le `fad_x@stáitse`{.setanta} agus [[airde|height]] an stáitse
a fháil le `fad_y@stáitse`{.setanta}.

Mar shampla, scríobhann an ríomhchlár seo leithead agus airde an stáitse, agus scríobhann sé an
pointe i lár an stáitse. Ansin baineann sé úsáid as an pointe sin chun ciorcal mór a tharraing i lár
an stáitse.

{{{
>-- Scríobh sonraí an stáitse ar an gconsól.
scríobh('Leithead', fad_x@stáitse)
scríobh('Airde', fad_y@stáitse)

>-- Ríomh an x-comhordanáid sa lár.
lár_x := fad_x@stáitse / 2
>-- Ríomh an y-comhordanáid sa lár.
lár_y := fad_y@stáitse / 2

scríobh('An pointe sa lár:', lár_x, lár_y)

>-- Roghnaímid an fad is lú, agus roinnimid é ar
>-- 2 chun ga an ciorcal a ríomh.
ga := íos(fad_x@stáitse, fad_y@stáitse) / 2

>-- Tarraing an ciorcal ar an stáitse.
ciorcal@stáitse(lár_x, lár_y, ga)
}}}

![An ciorcal sa lár](assets/ciorcal-sa-lar.gif)

## Dathanna

Cad a dhéanfaimid más maith linn [[dathanna|colours]] difriúla a úsáid? [[Ar an dea-uair|Luckily]]
tá gníomh ag *Setanta* chun é sin a dhéanamh!

Is féidir linn an gníomh `dath`{.setanta} a úsáid chun dath an phinn a athrú. Glaoimid ar
`dath`{.setanta} ar an gcaoi chéanna a ghlaoimid ar `ciorcal`{.setanta}, scríobhaimid
`dath@stáitse`{.setanta}. Glacann an gníomh `dath`{.setanta} le argóint amháin, an dath ar mhaith
leat dath an phinn a athrú go.

```{.setanta .numberLines}
dath@stáitse("dearg")
dath@stáitse("buí")
```

Anois bainimid úsáid as ár ngníomh nua chun ciorcal glas a tharraing in ionad an ciorcal dubh a
tharraingíomar níos luaithe:

{{{s
dath@stáitse("glas")
ciorcal@stáitse(200, 200, 50)
}}}

Glacann an gníomh `dath` le dathanna Gaeilge agus Béarla, freisin glacann sé le [cód dathanna
HTML](https://htmlcolorcodes.com/).

## Gníomhartha eile

Tá liosta mór gníomhartha ag *Setanta* le haghaidh cruthanna eile a tharraingt. Feicfimid ceann acu
níos déanaí sa theagasc, ach más maith leat an liosta iomlán a fheiceáil anois, tá sé ar fáil as
Gaeilge [anseo](https://docs.try-setanta.ie/ga-docs/st%C3%A1itse) agus as Béarla
[anseo](https://docs.try-setanta.ie/en-docs/stage).
